---
title: "Slobodni festival 4"
date: 2010-06-29
categories: 
  - hrvatska
tags: 
  - act
  - cakovec
  - drustvene-mreze
  - festival
  - kartografija
  - konferencija
  - multimedija
  - obrazovanje
  - operacijski-sustavi
  - poslovanje
  - privatnost
  - razmjena-vjestina
  - razvoj-softvera
  - sigurnost
  - umjetnost
  - uradi-sam
authors: 
  - vedranm
---

Ovogodišnji Slobodni festival u organizaciji [Autonomnog centra](https://www.actnow.hr/) i [Hrvatske udruge Linux korisnika](http://www.linux.hr/) održat će se u [Čakovcu](https://www.cakovec.hr/), **2\. i 3. srpnja**. Ove godine je obavezna registracija za posjetitelje, pa vas molimo da se prijavite na [web stranicama festivala](http://2010.slobodnifestival.info/) gdje je objavljen i [program](http://2010.slobodnifestival.info/program/) od 23 predavanja i 6 radionica.

Festival otvorenih tehnologija i ovo ljeto okuplja predavače iz cijele Hrvatske koji će podijeliti svoja iskustva i vještine korištenja otvorenih tehnologija u različitim područjima kao što su Internet i društvene mreže, multimedija, poslovanje, obrazovanje, umjetnost, "uradi sam", sigurnost i privatnost, kartografija, razvoj softvera, operacijski sustavi.

<!-- more -->

Specifičnost Slobodnog festivala je samoinicijativna prijava svih predavača pozivu, tako da iz godine u godinu Festival pokazuje stanje hrvatske scene koja je, u skladu s principima proizašlim iz etike slobodnog sofvera, voljna podijeliti svoja znanja i surađivati. Po formatu, Festival je uvijek negdje između neformalnog okupljanja razmjene vještina i konferencije.

Uz predavanja i radionice, svako okupljanje ovakvog tipa je odlična prilika za sklapanje novih partnerstava i suradnji. Požurite s vašom prijavom jer iako su prijave otvorene do **30\. lipnja**, broj sudionika na nekim radionicama je ograničen.

Među predavačima su i naši članovi [Luka Unuk](https://luka8088.com/) i [Vedran](https://vedran.miletic.net/) [Miletić](https://www.miletic.net/).
