---
title: "Lokalizacija softvera s Translation Projecta"
date: 2010-11-07
categories: 
  - sveuciliste
tags: 
  - diffutils
  - i3
  - linuxlab
  - lokalizacija
  - make
  - nano
  - poedit
  - tar
  - wdiff
  - wget
authors: 
  - vedranm
---

Naši kolege iz [LinuxLaba](http://linuxlab.riteh.hr/) odlučili su zbog studenata koji idu na Interliber preskočiti ovu subotu u programu [Open Source Weekend](http://linuxlab.riteh.hr/?p=279).

Međutim, to nije razlog da se ne organizira neki drugi događaj za one koji ostaju u Rijeci, tako da smo se odlučili za još jedan lokalizacijski maraton nakon relativnog uspješnog [prevođenja Anaconde](2010-09-11-lokalizacija-anaconde.md). (Lokalizacijski maraton je popularan naziv za okupljanje, druženje, razmjenu informacija i znanja među zainteresiranim ljudima, cilj kojeg je prilagođavanje slobodnog softvera hrvatskom podneblju.)

<!-- more -->

Tako da, **13. 11. 2010.** u prostoriji **I3** na [Tehničkom fakultetu](http://www.riteh.uniri.hr/) od **10 sati** započinjemo s prevođenjem softvera s [Translation Projecta](https://translationproject.org/). Hrvatski prijevodi većine softvera [uopće ne postoje](https://translationproject.org/team/hr.html), međutim, interesantniji nam je softver koji je preveden pred 6-7-8 godina, i kojemu je zbog toga prijevod vremenom postao jako nekompletan. To je iz dva razloga: prvo, jer u tu grupu spada većina popularnog softvera, pa ne čudi da je imao prijevod, i drugo, jer korisnik stječe jako loš dojam kada je softver na pola preveden.

U tu grupu sa zastarjelim prijevodima spadaju **wget**, **findutils**, **make**, **tar**, **iso\_639** (nazivi jezika), **recode**, **vorbis-tools**, **grep** i **sed**, pa ćemo, ovisno o interesu sudionika, odabrati na kojima ćemo raditi.

Eventualno se možemo uhvatiti i lokalizacije nekih neprevedenih popularnijih alata kao što su **nano**, **diffutils** i **wdiff**.

**Dođite!**

P.S.

Molimo vas da lajkate ovaj post ako mislite doći, da znamo koliko ljudi možemo očekivati. Hvala!
