---
title: "OpenClass: TempleOS"
date: 2019-06-03
categories: 
  - sveuciliste
tags: 
  - holyc
  - meme
  - openclass
  - templeos
authors: 
  - vedranm
---

[Riječka podružnica](../podruznica.md) [Hrvatske udruge Linux korisnika](http://www.linux.hr/) i [Odjel za informatiku Sveučilišta u Rijeci](https://www.inf.uniri.hr/) pozivaju vas na [OpenClass](../aktivnosti.md#openclass) koji će se održati utorak, **4\. lipnja 2019. u 14 sati**, u [zgradi Sveučilišnih odjela](https://www.openstreetmap.org/way/436306129), prostorija O-357. OpenClass pod naslovom

## TempleOS: a biblical-themed, lightweight open source operating system

<!-- more -->

održat će **Ivan Banović**, student preddiplomskog studija informatike.

### Sažetak

Prošlo je nešto manje od godinu dana od smrti [Terryja Davisa](https://knowyourmeme.com/memes/people/terry-davis-templeos), tvorca [TempleOS](https://templeos.org/)\-a. U ovom ćemo se predavanju osvrnuti na ovaj operacijski sustav otvorenog koda napisan u njegovom vlastitom derivatu jezika C, njegov značaj (ili nedostatak istog, kako bi zlobnici rekli), utisak kojeg je ostavio u ekosustavu računalne znanosti, te na jedinstven pristup izradi operativnog sustava -- jedinog operativnog sustava ikad napisanog od strane schizofreničara. Predavanje će odgovoriti na pitanja što je TempleOS, kako funkcionira te zašto je nastao, ali i što drugi operacijski sustavi mogu naučiti iz njega te što snaga volje jednog jedinog programera kroz mnogo vremena može proizvesti.

**Nadamo se vašem dolasku!**
