---
title: "KSET Linux InstallFest 3. svibnja 2012."
date: 2012-04-29
categories: 
  - hrvatska
tags: 
  - fer
  - installfest
  - kset
  - linux
  - ubuntu
authors: 
  - vedranm
---

[KSET](https://www.kset.org/) organizira Linux InstallFest povodom izlaska nove inačice jedne od najpopularnijih Linux distribucija, [Ubuntu](https://ubuntu.com/) 12.04. Kažu:

> Posjetitelji će moći instalirati neku distribuciju Linuxa po svom izboru ili preporuci, razmijeniti iskustva, naučiti nešto novo i družiti se.
>
> Okupljanje počinje u 11 sati u KSET-u, gdje će iskusni korisnici Linux-a uz neformalno druženje pomoći novim i ne tako iskusnim korisnicima kod instalacije operacijskog sustava. Naravno, dobrodošli su korisnici svih otvorenih sustava i oni koji se tako osjećaju. Nije bitno jeste li guru sa 10-godišnjim iskustvom ili tek početnik, važno je dijeljenje.
>
> Installfest je prilika za studente željne znanja o otvorenim tehnologijama da isprobaju otvorene i moderne operacijske sustave. Obično je to Linux, u skladu sa tradicijom InstallFest-a, no nema ograničenja na određeni operacijski sustav. Jedini uvjet jest da je otvorenog koda.

InstallFest će se održati 3. 5. 2012. u prostorijama KSET-a, uz zgradu [Fakulteta elektrotehnike i računarstva](https://www.fer.unizg.hr/) Sveučilišta u Zagrebu. Ako ste u blizini, navratite. :-)
