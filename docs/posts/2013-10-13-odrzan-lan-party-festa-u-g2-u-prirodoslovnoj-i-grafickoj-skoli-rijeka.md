---
title: "Održan LAN party \"Fešta u G2\" u Prirodoslovnoj i grafičkoj školi Rijeka"
date: 2013-10-13
categories: 
  - sveuciliste
tags: 
  - amd
  - apu
  - hsa
  - party
  - radeon
  - xonotic
authors: 
  - vedranm
---

U četvrtak 10. listopada 2013. održan je [LAN party _Fešta u G2_](https://lanparty.pgsri.hr/) u [Prirodoslovnoj i grafičkoj školi Rijeka](https://www.pgsri.hr/) namijenjen za učenike te škole. Kada smo pred nekoliko tjedana saznali da se organizira LAN party i da se pored besplatnih igara razmatraju i open source igre kao što su [Warsow](https://www.warsow.net/), [Xonotic](https://xonotic.org/), [OpenArena](http://www.openarena.ws/) i [Enemy Territory: Legacy](https://www.etlegacy.com/), odlučili smo se uključiti u organizaciju. Odabran je Xonotic.

<!-- more -->

Sam LAN party bio je održan u učionici G2 u Prirodoslovnoj i grafičkoj školi Rijeka koja ima računala zasnovana na heterogenoj sustavskoj arhitekturi, specično ima AMD 6600K "[Richland](https://youtu.be/MQcjEA3it90)" APU. Xonotic na ovoj konfiguraciji radi izrazito glatko na uobičajenoj razini detalja u HD 1080p rezoluciji. Sam LAN party prošao je odlično, o čemu više možete pročitati u [izvještaju na službenim stranicama](https://lanparty.pgsri.hr/izvjestaj-s-feste-u-g2/).

Obzirom da je trenutno na svim računalima samo operacijski sustav Windows 7, taj se OS koristio i u LAN partyju. Međutim, nedavna [poboljšanja po pitanju podrške za AMD APU-e u Linuxu 3.12](https://www.phoronix.com/scan.php?page=article&item=amd_linux312_preview&num=1), kao i [dodavanje podrške za Richland u open source Radeon driver](https://www.phoronix.com/scan.php?page=news_item&px=MTMyODg) daju realnu šansu da će neka od budućih verzija Linux distribucija dobro podržavati tu konfiguraciju, pa će dual boot biti realna mogućnost (hint hint: Debian 8, pa možda već i neka kasna beta ili rc verzija). Htjeli bismo ovdje napomenuti i da iako AMD već sada podržava Richland u svojim vlasničkim Catalyst driverima za Linux, pored činjenice da je taj driver neslobodan, kvaliteta tih drivera nažalost još uvijek je dosta lošija od AMD-ovih drivera za Windowse kao i konkurentskih drivera za Linux, tako da ih niti ne razmatramo.
