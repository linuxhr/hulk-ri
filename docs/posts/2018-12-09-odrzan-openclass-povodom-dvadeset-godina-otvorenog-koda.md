---
title: "Održan OpenClass povodom dvadeset godina otvorenog koda"
date: 2018-12-09
categories: 
  - sveuciliste
tags: 
  - gnu
  - linux
  - mozilla
  - openclass
  - osi
authors: 
  - vedranm
---

Ovaj smo tjedan održali [prvi](2018-12-03-openclass-gnulinux-mozilla-i-prijatelji-jucer-danas-i-sutra-obiljezavanje-dvadeset-godina-otvorenog-koda.md) [ovosezonski](2018-11-29-pocinje-sezona-openclassova-20182019.md) [OpenClass](../aktivnosti.md#openclass) povodom [dvadeset godina otvorenog koda](https://opensource.net/). Osobito nas veseli da su prisutni bili i studenti Sveučilišta i zainteresirani iz šire javnosti te da su i jedni i drugi nakon predavanja imali brojna pitanja.

U [odjeljku OpenClass](../aktivnosti.md#openclass) moguće je pronaći poster i prezentaciju. Audio i video snimke ovaj put nije bilo, ali nam je u planu da ubuduće bude [barem onoliko kvalitetno koliko je bilo za Dan slobode dokumenata 2015](2015-03-28-obiljezen-dan-slobode-dokumenata-2015.md).

Idući OpenClass slijedi za 14 dana, kada nas čeka proslava [Dana slobode računalne grafike i računanja na grafičkim procesorima](https://freedomday.github.io/graphicsandcompute/) (engl. _Graphics and Compute Freedom Day_) [2018](https://freedomday.github.io/graphicsandcompute/2018.html). Uskoro očekujte najavu.
