---
title: "Izašle nove verzije gotovo svih važnijih distribucija"
date: 2009-11-18
categories: 
  - novosti
tags: 
  - centos
  - fedora
  - gentoo
  - knoppix
  - mandriva
  - opensuse
  - sabayon
  - ubuntu
authors: 
  - vedranm
---

Nakon što je jučer izbačen [KNOPPIX 6.2](https://distrowatch.com/?newsid=05783), možemo reći da je sezona novih verzija za ovu godinu završila. Zanimljivo je kako se vremenom u svijetu Linux distribucija uspostavio ritam izlazaka novih verzija dvaput godišnje, jedne u 4. ili 5. mjesecu, a druge u 10. ili 11. mjesecu, a na temelju toga su se počeli tempirati i drugi opensource projekti, kao npr. GNOME i KDE, a čak i Eclipse i OpenOffice.org (koji planiraju to tako da distribucije imaju dovoljno vremena pakirati novu verziju i sve moguće dodatke i/ili lokalizacije).

<!-- more -->

Dakle, zadnjih dva mjeseca su, između ostalog izašli (redom, od najsvježije prema najstarijoj):

- [Fedora 12](https://distrowatch.com/?newsid=05781), sa svojim famoznim pravilom "najbolje je izbaciti novu verziju u utorak, jer tada dobije najviše publiciteta"
- [openSUSE 11.2](https://distrowatch.com/?newsid=05769), koji je stabiliziran kroz gotovo godinu dana razvoja, što se vidi već kod same instalacije
- [Mandriva 2010](https://distrowatch.com/?newsid=05749), koja se namjerava ponovo približiti korisnicima
- [Ubuntu 9.10](https://distrowatch.com/?newsid=05736) (i njegovi derivati), koji je imao installfest i kod nas u Zagrebu

Osim toga, još neke veće distribucije su izbacile nove verzije, iako to obično ne čine u ovo ili uopće u neko specifično doba godine:

- [CentOS 5.4](https://distrowatch.com/?newsid=05725), baziran na nekoliko tjedana ranije izbačenom Red Hat 5 Update 4
- [Gentoo 10.0](https://distrowatch.com/?newsid=05703), takozvani "anniversary edition", što je iznimka za Gentoo koji inače nema release verzije
- [Sabayon 5.0](https://distrowatch.com/?newsid=05700), koji se trudi pokazati kako dobro može opensource bazirani desktop izgledati

Sve u svemu, možemo reći da je bila dobra sezona, veoma uspješna za sve ove projekte i mnogo drugih, i da se nadamo da će u idućem navratu novih verzija sve biti još bolje, još ljepše i još moćnije.
