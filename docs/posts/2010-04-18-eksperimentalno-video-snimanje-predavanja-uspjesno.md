---
title: "Eksperimentalno video snimanje predavanja uspješno!"
date: 2010-04-18
categories: 
  - sveuciliste
tags: 
  - fedora
  - html5
  - hulk
  - ogg
  - openclass
  - redhat
  - video
authors: 
  - vedranm
---

Sa zadovoljstvom možemo reći da je naš eksperiment snimanja predavanja o [Fedori](https://fedoraproject.org/) završio vrlo uspješno.

<!-- more -->

To moramo prije svega zahvaliti [**Mireli Fuš**](https://mirelafus.wixsite.com/mfus), studentici [Filozofskog fakulteta](https://www.ffri.uniri.hr/), snimateljici, i [**Davidu Dubroviću**](https://www.antares.hr/o-nama/), studentu [Tehničkog fakulteta](http://www.riteh.uniri.hr/), našem [članu](../ekipa.md), koji je video snimku obradio. Mirela je bila zabrinuta za kvalitetu videa zbog nedostatnog osvjetljenja, što se na kraju na snimci gotovo i ne uočava. David se pošteno namučio s obradom videa; kao što možete vidjeti, radi se o prilično _netrivijalnom_ zadatku, obzirom da je prezentacija održana u Lessig-Hardt-Takahashi stilu i ima gotovo 150 slideova.

Ukoliko imate Firefox 3.5+ ili Chrome 4.0+, video možete vidjeti klikom na [link (720p25 video, 64 kbps audio)](../assets/videos/2010-03-24-Vedran-Miletic-720p.ogv). U protivnom, biti će vam ponuđena mogućnost da video skinete i pregledate ga bilo kojim programom koji podržava Ogg Theoru i Vorbis.

Radimo na tome da jednog dana imamo [video arhivu kakvu ima Kiberpipa](http://video.kiberpipa.org/), a ovo što vidite je prvi korak u tom smjeru.

**Short english version:**

This is video recording of an OpenClass talk on Fedora, subtitled "Red Hat's technology testbed?". It was held as a lightning talk, and held in Lessig-Hardt-Takahashi style.
