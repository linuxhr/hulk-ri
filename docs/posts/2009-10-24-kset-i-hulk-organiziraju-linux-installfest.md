---
title: "KSET i HULK organiziraju Linux InstallFest"
date: 2009-10-24
categories: 
  - hrvatska
tags: 
  - hulk
  - installfest
  - kset
  - linux
  - ubuntu
  - zagreb
authors: 
  - vedranm
---

[Ubuntu-hr](https://www.ubuntu-hr.org/) piše:

> Klub studenata elektrotehnike i računarstva – [KSET](https://www.kset.org/) – u suradnji s Hrvatskom udrugom Linux korisnika – [HULK](http://www.linux.hr/) – i Udrugom Ubuntu korisnika u Hrvatskoj organizira u **četvrtak 29.10.2009**. sada već tradicionalni Linux InstallFest povodom izlaska najnovije verzije Ubuntu Linux distribucije – **9.10 Karmic Koala**.
>
> Okupljanje počinje u 11 sati gdje će iskusni korisnici Linuxa pomoći novim i ne tako iskusnim korisnicima kod instalacije operacijskog sustava. Naravno, dobrodošli su korisnici svih Linux distribucija i oni koji se tako osjećaju. Nije bitno jeste li guru sa 10godišnjim iskustvom ili tek početnik, važno je dijeljenje.

<!-- more -->

Ovo je vrlo pohvalna inicijativa, i drago nam je da se tako nešto organizira, a prvenstveno zato je i spominjemo ovdje. Očito je koliko je to korisno: novi korisnici često nalijeću na prepreke u radu s Linuxom koje iskusniji korisnici vrlo lako riješe, a u ovoj situaciji se ta razmjena znanja događa u realnom vremenu.

Pa eto, ako ste kojim slučajem u Zagrebu baš taj dan...
