---
title: "Zatvaranje OpenClass sezone"
date: 2010-06-05
categories: 
  - sveuciliste
tags: 
  - diskusija
  - openclass
authors: 
  - vedranm
---

Nakon **jedanaest** održanih OpenClassova, **tri** pozvana predavača van HULK-Ri i Odjela za informatiku, te sudjelovanja čak **troje** HULK-Ri-ovaca (čujte kako mekeću!) na LKLK 2010, smatramo da bez zadrške možemo reći da je ovo bila jako dobra sezona.

Ipak, kako bi jedan od naših istaknutih članova naglasio, ne možemo sad _tek tako_ stati bez da se _propisno_ oprostimo sa svim gostima koji su ovu sezonu učinili takvom. Zato nam je velika čast pozvati vas na grupnu diskusiju

## Slobodan softver i društvo (i gdje smo mi u svemu tome)

<!-- more -->

_Grupna diskusija_ je novi oblik sudjelovanja u zajednici koji želimo pokušati. Tema je _jako općenita_, i ne bez razloga, jer nam je velika želja potaknuti ljude s različitim iskustvima i stavovima da sudjeluju i oplemene ovu diskusiju, te da svi ponešto nauče.

Diskusiju će voditi [**Vedran**](https://vedran.miletic.net/) [**Miletić**](https://www.miletic.net/), iako se iskreno nadamo da će biti potrebno vrlo malo vođenja. Diskusija će biti održana u ponedjeljak **14. 06. 2010.** u prostoriji **101** na Odjelu za informatiku (gornja zgrada Filozofskog fakulteta u Rijeci, Omladinska 14) s početkom u **14 sati**.

Nadamo se da vam ovaj raniji termin od naših uobičajenih **16h** odgovara i da ćete se odazvati i pomoći nam da zajedno na neki način zaokružimo ovu sezonu.
