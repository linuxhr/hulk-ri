---
title: "Novi koordinator HULK-Ri: Armando Vega"
date: 2014-10-18
categories: 
  - podruznica
tags: 
  - koordinator
  - rijeka
authors: 
  - domargan
---

Nakon nešto više od godine dana provedene u funkciji koordinatora HULK-Ri, naš [**Domagoj Margan**](https://domargan.net/) je prepustio svoju ulogu iskusnom kolegi s mnogo odrađenog staža u Linux i FOSS zajednici. Zadovoljstvo nam je objaviti da je **18\. listopada 2014.** koordinator [Riječke podružnice](../podruznica.md) [HULK](http://www.linux.hr/)\-a postao **Armando Vega**.

Armando je jedan od najaktivnijih članova HULK-Ri, koji je već od 2004. do 2007. godine u Rijeci vodio udrugu pod nazivom [RiLinux](../podruznica.md#druge-linux-inicijative-u-rijeci), pa mu uloga koordinatora neće biti strana. Linux ekipa u Rijeci (a i diljem RH) Armanda dobro zna i cijeni po mnogim projektima i održanim predavanjima, pa vjerujemo kako će Armando biti odličan koordinator naše podružnice.

Čestitamo Armandu!
