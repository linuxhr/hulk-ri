---
title: "Dojmovi nakon OpenStreetMap radionice i predavanja"
date: 2010-04-07
categories: 
  - sveuciliste
tags: 
  - hulk
  - java
  - mapping
  - openstreetmap
  - postgresql
  - ruby
  - setnja
authors: 
  - vedranm
---

Evo, naša prva kombinacija radionice i predavanja je prošla odlično. Predavači su bili vrlo entuzijastični i susretljivi, te sa zadovoljstvom odgovarali na brojna pitanja publike. Prošetali smo se od gornje zgrade Filozofskog do Indeksa, pa do McDonald's-a, i zatim se pored Gimnazije Andrije Mohorovičića i Starog Rodilišta vratili nazad do mjesta odakle smo krenuli.

Nakon predavanja od dva dijela u kojem smo između ostalog čuli o nastanku projekta, o njegovim današnjim mogućnostima i nekim elementima tehničke realizacije, predavači su nam pokazali kako uz pomoć podataka koje smo sakupili možemo ucrtati u OpenStreetMap prolaze kroz koje smo prošli i koji nedostaju. Označili smo i gdje se nalazi McDonald's. :-)

Sve u svemu, naši gosti zaslužuli su najvišu moguću ocjenu, a njihove prezentacije s predavanja će vjerojatno biti objavljene ovdje na stranicama kroz nekoliko dana.
