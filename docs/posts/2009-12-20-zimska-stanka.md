---
title: "Zimska stanka"
date: 2009-12-20
categories: 
  - podruznica
tags: 
  - filozofija
  - hulk
  - installfest
  - java
  - mysql
  - php
  - sigurnost
  - tex
  - web
  - xorg
authors: 
  - vedranm
---

Traje nam naša prva **zimska stanka** nakon [novog početka](2009-10-11-krenuli-smo-ponovno.md) i [četiri](2009-10-16-poziv-na-predavanje-linux-nije-unix.md) [uspješno](2009-10-30-poziv-na-predavanje-otvoreni-kod-je-kommunizm.md) [održana](2009-11-16-poziv-na-predavanje-sigurnost-na-webu.md) [predavanja](2009-12-01-poziv-na-predavanje-blackbox-i-rxvt.md). Iduće predavanje nas očekuje u siječnju 2010.

Za sada se još uvijek ne znaju sadržaji budućih predavanja, ali može se okvirno reći da su **moguće teme**: iskustva novih korisnika, [TeX](https://en.wikipedia.org/wiki/TeX) nekad i danas, ponešto o filozofiji i aktualnim projektima slobodnog softvera, zvučni kaos na Linuxu (i je li ga moguće dovesti u red), [X.Org](https://en.wikipedia.org/wiki/X.Org) nekad i danas (i kako su grafički upravljački programi napredovali), semantički web i otvaranje Jave.

Što se tiče drugih aktivnosti, razmišljamo o organizaciji [installfesta](https://en.wikipedia.org/wiki/Linux_user_group#Installfests), ukoliko bude mogućnosti i interesa, te o organizaciji skupnog prevođenja ili bugzappinga. Za sada ne možemo reći da će biti organizirano išta od toga, ali, ukoliko se pokaže interes, mi ćemo se potruditi da bude.

Htjeli bi se ovom prilikom **zahvaliti** [Odjelu za informatiku](https://www.inf.uniri.hr/) [Sveučilišta u Rijeci](https://uniri.hr/) koji nam omogućuje korištenje prostorija i opreme, **svim predavačima** koji su ispunili ova dva mjeseca najbolje što su mogli i znali, te **svim studentima i zainteresiranim građanima** koji su došli čuti predavanja, i bez kojih ovo sve ne bi imalo smisla.

Možemo biti zadovoljni svime do sada, ali još uvijek smo tek na početku i čeka nas puno posla. S druge strane, tu je i puno zanimljivih tema i dobrih predavanja. Kako bi rekli Ameri, _stay tuned_.
