---
title: "Instalacija Debiana u računalnoj učionici O-130 (Odjel za fiziku Sveučilišta u Rijeci)"
date: 2012-10-08
categories: 
  - sveuciliste
tags: 
  - debian
  - fedora
  - gnome
  - kde
  - lxde
  - xfce
authors: 
  - vedranm
---

Pred točno godinu dana [instalirali smo Fedoru 15 na računala u računalnoj učionici 412](2011-10-08-instalacija-fedore-na-racunalima-u-412-odjel-za-matematiku-i-odjel-za-fiziku.md) na [Odjelu za fiziku Sveučilišta u Rijeci](https://www.phy.uniri.hr/). Korisnici su bili zadovoljni svime osim GNOME-om 3, što je nažalost [čest slučaj](https://en.wikipedia.org/wiki/Controversy_over_GNOME_3), tako da je dogovor pao da ćemo prvom prilikom instalirati nešto drugo.

<!-- more -->

Kao alternativu, razmotrili smo KDE, Xfce i LXDE, i u dogovoru s doc. dr. sc. Dijanom Dominis Prester, nositeljicom kolegija **Računalna fizika**, odlučili se za Xfce.

Kako je najbolji izbor ipak reinstalacija, iskoristili smo priliku i umjesto Fedore ovaj put instalirali odličan Debian 7.0 wheezy beta2. Iako nije finalna verzija, pokazao se u našim ranijim testiranjima kao stabilan i kvalitetan izbor.

Kod instalacije nije bilo apsolutno nikakvih problema; sama instalacija izvršena je pomoću s [multi-arch DVD-a](https://cdimage.debian.org/debian-cd/current/multi-arch/) prebačenog na USB flash drive pomoću [UNetbootina](https://unetbootin.sourceforge.net/). Particioniranje je preuzeto od Fedore, a sav hardver na računalima je automatski prepoznat.
